<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>岳阳楼记</title>
</head>

<body>
    <div>
        <h2>岳阳楼记</h2>
        <h3>范仲淹</h3>
    </div>
    <div>
        <p>作者简介</p>
        <p><a href="https://baike.baidu.com/item/%E8%8C%83%E4%BB%B2%E6%B7%B9/176112?fr=aladdin"
                target="_blank">范仲淹</a>（989年10月1日－1052年6月19日），字希文。祖籍邠州，后移居苏州吴县。北宋时期著名政治家、军事家、文学家、教育家。范仲淹（989年10月1日－1052年6月19日），字希文。祖籍邠州，后移居苏州吴县。北宋时期著名政治家、军事家、文学家、教育家。范仲淹（989年10月1日－1052年6月19日），字希文。祖籍邠州，后移居苏州吴县。北宋时期著名政治家、军事家、文学家、教育家。范仲淹（989年10月1日－1052年6月19日），字希文。祖籍邠州，后移居苏州吴县。北宋时期著名政治家、军事家、文学家、教育家。
        </p>
    </div>
    <div>
        <p>庆历四年春，滕子京谪守巴陵郡。越明年，政通人和，百废具兴，乃重修岳阳楼，增其旧制，刻唐贤今人诗赋于其上，属予作文以记之。</p>
        <p>予观夫巴陵胜状，在洞庭一湖。衔远山，吞长江，浩浩汤汤，横无际涯，朝晖夕阴，气象万千，此则岳阳楼之大观也，前人之述备矣。然则北通巫峡，南极潇湘，迁客骚人，多会于此，览物之情，得无异乎？</p>
        <p>若夫淫雨霏霏，连月不开，阴风怒号，浊浪排空，日星隐曜，山岳潜形，商旅不行，樯倾楫摧，薄暮冥冥，虎啸猿啼。登斯楼也，则有去国怀乡，忧谗畏讥，满目萧然，感极而悲者矣。</p>
        <p>至若春和景明，波澜不惊，上下天光，一碧万顷，沙鸥翔集，锦鳞游泳，岸芷汀兰，郁郁青青。而或长烟一空，皓月千里，浮光跃金，静影沉璧，渔歌互答，此乐何极！登斯楼也，则有心旷神怡，宠辱偕忘，把酒临风，其喜洋洋者矣。</p>
        <p>嗟夫！予尝求古仁人之心，或异二者之为，何哉？不以物喜，不以己悲，居庙堂之高则忧其民，处江湖之远则忧其君。是进亦忧，退亦忧。然则何时而乐耶？其必曰“先天下之忧而忧，后天下之乐而乐”乎！噫！微斯人，吾谁与归？</p>
        <p>时六年九月十五日。</p>
    </div>
    <span><a href="https://baike.baidu.com/item/%E5%B2%B3%E9%98%B3%E6%A5%BC/42497?fr=aladdin" target="_blank"><img
                src="https://bkimg.cdn.bcebos.com/pic/e1fe9925bc315c6034a87ea3effbdc1349540923d96f?x-bce-process=image/watermark,image_d2F0ZXIvYmFpa2U4MA==,g_7,xp_5,yp_5/format,f_auto"
                title="岳阳楼"></a></span>
</body>

</html>